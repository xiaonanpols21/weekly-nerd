## Waar sta ik?
Ik heb kennis van JavaScript. In het eerste jaar heb ik een SRP-cursus gevolgd over JavaScript, voordat ik het vak JavaScript had. Dus ik had al wat kennis voordat ik dat schoolvak ging volgen. Maar het meeste heb ik geleerd tijdens dat vak in het eerste jaar, waarbij ik een Xiaocolade-app heb gemaakt om je eigen chocoladereep te ontwerpen. Ook heb ik een Xiaoco IJs-applicatie gemaakt voor een SRP-punt, waarbij je je eigen ijsje kunt samenstellen. Beide apps zijn met JavaScript gemaakt.

Ik heb ook het themasemester Information Design gevolgd, waarbij ik een website heb gemaakt om BTS-liedjes te bekijken en te filteren. De liedjes worden opgehaald via een Spotify Rapid API.

Tijdens mijn lange stage heb ik geleerd te werken met Next.js. Dus hoewel ik al enige kennis van JavaScript heb, wil ik er graag beter in worden.

## Leerdoelen
Mijn leerdoelen voor deze minor zijn als volgt:

**JavaScript**

Ik wil graag beter worden in JavaScript. Ik heb het gevoel dat ik het wel kan, maar ik begrijp niet volledig wat ik eigenlijk aan het doen ben. Ik wil dus beter begrijpen wat ik nou echt aan het doen ben. Maar ik weet dat een goede ontwikkelaar ook niet alles kan weten. Je bent een goede ontwikkelaar wanneer je goed kunt Googlen.

Door het maken van die BTS-website met de Spotify API, heb ik ontdekt dat ik het leuk vind om te programmeren met data die wordt opgehaald uit een API, en dat je veel kunt doen met die data. Dus daar zou ik ook graag beter in willen worden.

**CSS**

Tijdens mijn lange stage was mijn focus JavaScript. Daar lag mijn grootste interesse en daar richtte ik mij dus voornamelijk op. Aan het einde kreeg ik feedback op mijn werk, waaruit bleek dat ik meer animaties kon toevoegen aan elementen.

Daarom wil ik nu tijdens deze minor meer leren over CSS en hoe ik dit kan toepassen. Bij de WAFS-expo zag ik een team dat allerlei coole animaties had toegepast op elementen. Dat wil ik ook graag kunnen toepassen in mijn werk.

## Wat hoop ik te kunnen aan einde van deze minor?
Ik hoop voldoende kennis op te doen om me goed voor te bereiden op mijn afstuderen in het eerste semester van het volgende schooljaar. Ook wil ik graag de juiste kennis hebben om een baan als junior front-end developer te vinden na mijn afstuderen.

